# L'internet delle cose vulnerabili: analisi statica e dinamica dei malware IoT

L’obiettivo principale di questa tesi è quello di identificare dei pattern di riconoscimento per i malware IoT, analizzando gli step e le procedure di attacco in comune tra loro. È stato quindi mostrato lo stato dell’arte dei malware IoT, analizzando alcuni tra quelli più famosi, mettendo in evidenza le principali problematiche e le vulnerabilità più comuni dei dispositivi dell’internet delle cose.

In particolare, è stata effettuata l’analisi statica e dinamica approfondita di Mirai, il cui codice sorgente è stato rilasciato pubblicamente su github nel 2016. Questo evento lo ha trasformato di fatto nel punto di partenza per tutte le botnet successive.
